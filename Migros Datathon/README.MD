## Biz Kimiz?
### Migros Türkiye’de alışverişin öncüsü olarak, iyi geleceği, perakende ekosistemini teknoloji ile tasarlar ve «yok artık» denilen fikirlere, «var artık» der. “İlk”leri gerçekleştirmeyi seven Migros, müşterilerinin günlük yaşamlarının her alanında hız, kolaylık ve değer katan inovatif çözümler sunar, her zaman güvenilen ve tercih edilen ilk adres olma vizyonu ile hareket eder.
Migros'un çalışma dünyası meraklı, heyecanlı, teknoloji tutkunu!
### Migros için mükemmel bir alışveriş deneyimini geleceğe taşımak, zengin verinin doğru okunması, altyapı ve teknolojinin kusursuz uyumu ile mümkün.

## Ne Üretmenizi Bekliyoruz?
### Perakende sektöründe kampanyalar, daha iyi bir müşteri deneyimi yaratmak, bu sayede müşteri devamlılığını sağlamak ve yeni müşterilere ulaşabilmek adına önemli bir araçtır. Veri bilimi ve makine öğrenmesi yöntemlerinin gelişmesi kampanyalar özelinde çok daha farklı bakış açıları kazandırmış, müşteri deneyiminin kişiselleştirilmesinin önünü açmıştır.
### Kampanyalar, Migros Veri Bilimi ekibimizin en temel konu başlıklarından birisidir. Kişiye özel kampanyalar, ürün, fiyat, dönem önerileri gibi kampanya özelinde birçok çalışma yapılmaktadır.

### Bu datathon kapsamında ise sizlerden, belirlenen bir kampanya dönemi içerisinde müşterilerin geçmiş harcama verilerini kullanarak kampanyalara geri dönüş yapıp yapmayacaklarını (kampanyalardan faydalanıp faydalanmayacaklarını) tahmin etmenizi, faydalı değişkenler üretmenizi ve veri içerisinde doğru bağlantılar kurmanızı bekliyoruz.
